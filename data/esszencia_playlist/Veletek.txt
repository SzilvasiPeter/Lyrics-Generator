Gyere, most figyelned kell, mert figyelek rád
A világ egy óriás lótuszvirág!
Ha kitéped szirmait, csak egy csonk marad!
Mit jelent számodra, hogy érezd jól magad!?
Zabálni tanít a reklám - én azt mondom egyél!
Ne csak elvégy a tálból, be is tegyél!
Ne súlyként cipeld a testedet!
Ő szolgál - bárhova megy veled
Azt súgják: "mindent lehet" - de tényleg!?
Ebben a zajban elveszik a lényeg
A csendben bújnak el a válaszok
Mert saját magad vagy a támaszod!
Ez körforgás, aki ma ad, az holnap kér
Így értsd, hogy: egy mindenkiért!
Ha nem lennél - szerintem ki kéne találni
Mert élni nem akármi!

Mint gránátrepeszek a szív falában
Ez van, én nem tudom miért
Nem tudok hinni semmi másban:
Élni nem érdemes, csak valakiért
Két lény lakik minden szívben
A jó, meg a rossz is belőled él
De nem érdemes valami ellen
Küzdeni, azt csak valamiért!

Mindenkinek megvan a története
Gyere, ülj ide mellém, és lökjél bele!
Hidd el, nem számít, ki bántott és mennyire
Lehet, ő sem számíthatott már senkire
A gyűlölet lángja ne érhessen körbe
Mert egymásért jöttünk vissza még a földre
Minden a terv szerint megy, ugye érzed!?
Ja persze, a tervek nem az enyémek
Elfogadni, ami megy - figyelni, ami jön!
Csúcsra érni, vagy gurulni a lejtőn!?
Egy irányba visz, mind magadhoz vezet
Ne felejtsd el nyújtani segítő kezed!
Figyelj mit mondok, tudom, hogy meredek
Akárhogy nézem, én szeretem veletek
Megélni, hogy mi tehetjük máshogy
Építhetünk egy saját világot!

Mint gránátrepeszek a szív falában
Ez van, én nem tudom miért
Nem tudok hinni semmi másban:
Élni nem érdemes, csak valakiért
Két lény lakik minden szívben
A jó, meg a rossz is belőled él
De nem érdemes valami ellen
Küzdeni, azt csak valamiért!

Megéri minden egyes könny
És cseppnyi vér, ha kell!
Megéri minden egyes seb!
Megéri minden egyes könny
És cseppnyi vér, ha kell!
Megéri minden egyes perc
Amit veletek lehettem!

Mindenkinek szól a szívében egy hang
Az energia, ami úgy fenntart!
Figyeld a szemem, én azon át szólok
Nem én csinálom a tüzet, én oltok!
Aki soha el nem indul, az csak veszíthet!
Gyere, csináljuk a képet, majd én feszítek
Nevessünk, ahogy csak bírunk mi magunkon
Mindegy, mi indít el, a lényeg, hogy légy az úton!
 
Mint gránátrepeszek a szív falában
Ez van, én nem tudom miért
Nem tudok hinni semmi másban:
Élni nem érdemes, csak valakiért
Két lény lakik minden szívben
A jó, meg a rossz is belőled él
De nem érdemes valami ellen
Küzdeni, azt csak valamiért!

Ami hátra van, bőven elég, hogy boldog legyek
Veled, meg veled, meg veled!
Ami hátra van, bőven elég, hogy boldog legyek
Veled, meg veled, meg veled!
Ami hátra van, bőven elég, hogy boldog legyek
Veled, meg veled, meg veled!
Ami hátra van, bőven elég, hogy boldog legyek
Veled, meg veled, meg veled!

Mint gránátrepeszek a szív falában
Ez van, én nem tudom miért
Nem tudok hinni semmi másban:
Élni nem érdemes, csak valakiért
Két lény lakik minden szívben
A jó, meg a rossz is belőled él
De nem érdemes valami ellen
Küzdeni, azt csak valamiért!