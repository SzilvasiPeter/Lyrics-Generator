Üdvözlégy ez az a hely, otthon vagy hozott a karma
mindenki ugat csak, a pénz beszél,
Férfiak-nők sok álarc mindenki azt akarja bár,
kifelé máshogy él.

A szívedben van a kulcs, a fejedben neked is ugyanaz az állat él,
Aki ha enni kér...
Nem marad körülötted kőkövön...Semmi
Kőkövön.

Istenem csak annyit adj amiből tehetek,
Annyi miért kéne, hogy semmit ne tegyek.
Az ember miért zabál, amikor ehetne?
Azért mesélek, mert máshogy is lehetne.

Szivárvány tövéből látom a gettótok,
Kulcsra zárjátok rozsdás ajtótok
Nem töröm rád, mert a törvény az, hogy
veled az lesz, amit te akarsz.

Odabenn egy láng olvaszt fel lassan, ez a legtöbb mi adható idekinn,
A világhoz fagyott jégcsap testünk miközben....miközben hófehér minden.
Odabenn egy láng érzed vagy sem, mindegy, mert bontja, ami bontható
És a romokon az ember az ember előtt áll némán, miközben....miközben szerelmes minden.

Üdvözlégy ez az a hely, lehetne más is de ez van,
rideg a tény, tömör fém
Nincs véletlen egy sejt sem, vagy jön ahogy akartad,
valamit valamiért.
Magamra ismerek benned ugyanúgy, bent ahogy kint is azaz állat ül
Ami ha felhevül,
nem marad szirom se szár, csak körülöttünk a semmi
Se szirom se szár.

A vadonban vágyod, városod nagy zaját
Aztán a városban a vadon halk szavát
Ne maradj le testvér arról mi adatott
Megmutatok mindent, semmit sem takarok.

Az életem sorokban, ruhák a sarokban
Fiammal meztelen nevetve rohantam.
Ahol mi lehetünk az a világ közepe
Sugárzom az adást kérdés, hogy veszed-e.

Odabenn egy láng olvaszt fel lassan, ez a legtöbb mi adható idekinn,
A világhoz fagyott jégcsap testünk miközben....miközben hófehér minden.
Odabenn egy láng érzed vagy sem, mindegy, mert bontja, ami bontható
És a romokon az ember az ember előtt áll némán, miközben....miközben szerelmes minden.

Üdvözlégy ez az a hely, otthon már takar a karma
Tested dobd ránk akár a köntösét
Holnap előtt és tegnap után maradj a mában
Csak a most, a többi mérgezés

A szívemben van a kulcs a fejemben nekem is ugyanaz az állat él
Aki ha újra kér,
Lesz majd hogy nem fogok neki semmit enni adni,
enni adni.

Igazi puhányok mindig oly kemények.
A leglazább fazonok csak görcsös legények.
Ha osztoznánk rendesen jutna bőven
De így egyetlen embernek nem elég semmi sem.

Amíg ordítok, tudd érted ordítok.
Akkor lesz baj majd, hogy ha már nem szólok.
Nem tudnak élni, ezért meghalni sem,
Köszönöm türelmed, egyetlen jó Isten.

Odabenn egy láng olvaszt fel lassan, ez a legtöbb mi adható idekinn,
A világhoz fagyott jégcsap testünk, miközben....miközben hófehér minden.
Odabenn egy láng érzed vagy sem, mindegy, mert bontja, ami bontható
És a romokon az ember az ember előtt áll némán, miközben....miközben szerelmes minden.

Hófehér minden.
Miközben szerelmes minden.
Hófehér minden.
Csöndben hull a hó.