A nagy szavak bár szépek
de senkiért még semmit nem tettek
de az aki, az életedért akár a halállal szembe néz.
Döntsd el te, melyik mennyit ér!

Egy csillag vagy
Tizenötmillióból
a fényünk összeér
Egy csillag vagy
Tizenötmillióból
Neked ez mennyit ér?

Mondd, neked mit jelent, hogy annál nagyobb szeretet nincs
Mint ha másokért önként adnád az életed....
...Ott ahol neten beszélgetnek már csak az emberek
És vita tárgya lett, hogy mit jelent a tisztelet
Ahol a különbség férfi és a nő között
Lassan fogyatkozik, mint éj a kelő nap mögött.

Ott, ahol a holnap gyakran másolja a tegnapot
Mert az ember a hibáiból tanulni nem szokott.
Ott ahol a béke folyton pengeélen tántorog
A fehér galambot is „vadasan tálalod”.

Ott ahol mindenki, mindenkinél, mindent jobban tud
De a tények elárulják, a legtöbb ezzel mire jut...

Mondd, neked mit jelent, hogy annál nagyobb szeretet nincs
Mint ha másokért önként adnád az életed....

A nagy szavak bár szépek
de senkiért még semmit nem tettek
de az aki, az életedért akár a halállal szembe néz.
Döntsd el te, melyik mennyit ér!

Mit értesz az alatt, hogy annál nagyobb szeretet nincs
Minta ha másokért önként adnád az életed?
Ahol a sorok közül rég ellopták a lényeget,
A szavakkal jól bánnak, de csúfolják az életet.

Ahol már azt sem tudod ki mikor mond igazat,
S ha nagyobb baj lesz ebből te sem mosod ki magad
Mert Isten előtt minden ember ugyanaz
Összetartozunk, összetartozunk.
Ezt ízlelgesd magadban: összetartozunk.
Már a gondolattal is azonnal alkotunk
De nem mindenki akarja, hogy bármi jobb legyen
Bőven van ki áttapos asszonyon, gyereken

Mondd, neked mit jelent, hogy annál nagyobb szeretet nincs
Mint ha másokért önként adnád az életed....

A nagy szavak bár szépek
de senkiért még semmit nem tettek
de az aki, az életedért akár a halállal szembe néz.
Döntsd el te, melyik mennyit ér!

És ott ahol a menő az ki bárkit lever kajakra
Utcabandák jele fújva a városi falakra.
Ahol az alázat nem gyakorlat csak elmélet
Egymással kakaskodó lelki szegények...
Ott ahol a szépség rég nem az angyalokkal kezdődik
Elég ha egy formás celeb a lapoknak levetkőzik.
Ott ahol most is azt hiszed, másokról beszélek
Bólogatsz, de magunkról, én rólam, rólad mesélek...

Mondd hát, neked mit jelent, hogy annál nagyobb szeretet
nincs mintha másokért önként adnád az életed!

A nagy szavak bár szépek
de senkiért még semmit nem tettek
de az aki, az életedért akár a halállal szembe néz.
Döntsd el te, melyik mennyit ér!